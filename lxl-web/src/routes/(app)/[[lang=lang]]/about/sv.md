---
title: 'Hjälp'
---

# Om

Libris är ett samarbete mellan hundratals bibliotek i Sverige och detta är Libris gemensamma katalog. Just nu pågår ett initiativ att ersätta den redan existerande och välanvända tjänsten [libris.kb.se](https://libris.kb.se/) och detta är vår publika betaversion av den kommande tjänsten. Denna nya tjänst bygger på den nya informationsinfrastruktur som driftsattes redan för sju år sedan och nu är det dags att ersätta den publika söktjänsten. Båda tjänsterna kommer att finnas tillgängliga parallellt tills vi är redo att avveckla den gamla infrastrukturen.

### Varför publik beta?

Vi arbetar för transparens och delaktighet för att nå ett lyckat resultat. Denna publika betaversion av den kommande tjänsten är ett steg för att få in viktig återkoppling från riktiga användare. Detta innebär att betaversionen visas upp innan all funktionalitet finns eller är helt färdig.

### Tyck till om nya Libris

Du är välkommen att prova tjänsten och [återkoppla via detta formulär](https://survey.kb.se/librisbeta). Dina åsikter är viktiga!

Här hittar du [vanliga frågor och svar](https://www.kb.se/samverkan-och-utveckling/libris/fragor-och-svar-om-libris-nya-soktjanst.html).

### Allmänt om söktjänsten och initiativet

Libris nya söktjänst ska på sikt ersätta [libris.kb.se](https://www.libris.kb.se/). Den nuvarande tjänsten är tekniskt utdaterad och behöver bytas ut inte minst bland annat för att möta de lagkrav som finns på tillgänglighet inom digital offentlig service. Den här betaversionen är ett första steg mot en tjänst som kommer medföra flera förbättringar för användarna.

En grundsten i Libris är den informationsmodell baserad på länkade data som används för att beskriva materialet i katalogen. Den nya tjänsten är byggd med en mer direkt koppling till denna modell, vilket gör den både enklare och tekniskt mer robust. Det innebär också att ändringar som görs med hjälp av [Libris katalogiseringsverktyg (QA-miljö)](https://libris-qa.kb.se/katalogisering/) syns i söktjänsten utan fördröjning och materialet kan utforskas på nya sätt.

Målet är också att bygga ett mer användarvänligt gränssnitt samtidigt som många av de funktioner som finns idag förbättras och byggs ut. Med en mer datanära design kan viss text till en början upplevas som mer teknisk än tidigare. Detta är något vi kommer att arbeta vidare med för att förbättra. Även tjänstens formspråk och grafiska uttryck kommer att förändras och förbättras under resans gång.

Målsättningar för tjänsten är: _“Alla kan bli inspirerade att utforska Sveriges biblioteks samlingar, få en samlad överblick av dess material samt åtkomst.“_ Detta då genom att: Ge överblick, vara lättanvänd, tillförlitlig, tillgänglig, flexibel och inspirerande.

### Ett axplock av planerade förbättringar

- Bättre layout och informationsinnehåll i sökträfflistan
- Bättre presentation och urval av information på detaljsidorna
- Bättre materialkategorisering (typer) såsom litteratur, tidsskrift, musik, datorspel samt fysisk och digital istället för “text, elektronisk” (se nedan).
- Förbättrat gränssnitt för avancerad sökfunktionalitet
- Möjlighet att spara sökningar och listor med material
- Referensverktyg med ytterligare datamappningar
- Sökning i olika delmängder
- Libris som lokal bibliotekskatalog

### Förbättrad materialkategorisering

De materialkategorier (eller “typer”) som syns i betaversionen idag kommer på sikt att ersättas där de inte är tydliga nog. Begrepp som “Text, tryck”, “Instans“, “Monografisk resurs” och så vidare kommer att bytas ut mot tydligare begrepp i stil med “Tidskrift“, “Ljudbok“, “Affisch” och “Vykort“. Målet är begripliga och användbara typer som håller över tid.

I dagens [libris.kb.se](https://libris.kb.se/) räknas etiketter som “bok”, “e-bok” och “affisch” ut i söktjänsten på ett komplicerat sätt utifrån en mängd datapunkter. Denna onödiga komplexitet beror bland annat på begränsningarna som fanns i katalogen då tjänsten togs fram. Parallellt med utvecklingen av den nya söktjänsten jobbar vi nu med att förbättra katalogens data och informationsmodell. Eftersom den nya söktjänsten på ett mer direkt sätt avspeglar katalogen kommer förbättringar synas så fort de är utförda.

Det kan fortfarande behövas olika begrepp och grad av precision i olika sammanhang. Men dessa skillnader kan i stor utsträckning fångas i den gemensamma katalogmodellen istället för att, som idag, ligga hårt knutna till olika tjänster.

## Versionsinformation

Här kommer vi kontinuerligt berätta om nytillkomna funktioner och planerad utveckling:

### 2025-10-14

- Första iteration av förbättrade materialtyper
- Möjlighet att generera ut referens för material i ett antal olika format, ytterligare datamappning pågår.
- Förbättringar i mobilupplevelsen
- Uppdaterad relevansuträkning
- Möjlighet att navigera till nästa och föregående träff från resurssida
- Förbättrad beståndspanel
- Ny logotyp
- Förbättrad meny
- Möjlighet att söka på ISBN med och utan streck
- Låna-knappar för de bibliotek som har Libris som lokal bibliotekskatalog
- Buggfixar och generella förbättringar

### 2025-06-23

- Användarförbättringar av sökgränsnitt

### 2025-06-19

- Layoutförändringar inklusive justerbar vänsterpanel på sökresultatsidan

### 2025-06-01

- Mer information och länk till lokal bibliotekskatalog i åtkomstpanelen

### 2025-05-13

- Uppdatering av design
- Filtrera på "fritt online"
- Buggfixar

### 2025-04-24

- Möjlighet att ange och filtrera på favoritbibliotek

### 2025-03-11

- Lägg till avancerad sök-funktionalitet

### 2024-11-07

- Inställningar för kakor

### 2024-10-14

- Generella förbättringar i filterpanelen, t.ex möjlighet att sortera innehållet.
- Buggfixar

### 2024-09-09

- Lånestatus visas nu i listan över bibliotek som innehar en viss resurs
- Mer detaljerad information om bibliotek och möjlighet att söka i bibliotekslistan
- Stavningsförslag i anslutning till sökresultaten
- Upphovsinformation för omslagsbilder
- Laddningsindikator
- Buggfixar

### 2024-06-27

- Ändrat antal sökträffar per sida till 20
- Ersätt etikett för fritextsökningar till citattecken
- Buggrättningar
- Stöd för sök i träfflistan för personer och ämnen

### 2024-06-12

- Förbättrad hjälptext
- Markerbar text i sökträffarna
- Förbättrad paginering

### 2024-05-29

- Vanlig fritextsökning
- Filter för avgränsning av sökträffarna
- Träfflista med paginering och möjlighet att sortera
- Sidor för mer detaljerad information om material med information om vilka bibliotek som har det
- Sidor för personer och ämnesord med listning av material som är relaterat till dessa
- Grundläggande stöd för sökkoder i sökrutan. Exempel: `pippi språk:svenska typ:Ljud`
- Grundläggande sökavgränsning som utesluter kommande titlar (förhandsinformation) eller elektroniska pliktlevererade resurser, med möjlighet att inkludera dem
