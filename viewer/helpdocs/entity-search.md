---
section: Redigering
title: Entiteter
tags:
- editor
order: 13
---

## Söka fram entiteter
När du ska lägga till en entitet är första steget att göra en sökning för att se om entiteten redan finns eller ej. Sökningen görs antingen via:

**Fritextsök:** Gör en bred sökning genom att skriva in text i sökfältet och få fram ett sök resultat.

**Sök i typer:** Välj en “typ” i listan i kombination med en fritextsökning. Då blir sökresultatet specifikt för den valda typen.

### Lägg till entitet eller, skapa lokal entitet
När du gjort en entitetssökning kan du: 

**Lägga till entitet:**
Om du fått fram ett önskat sökresultat kan du lägga till den relevanta entiteten genom att klicka på “Lägg till”. Entiteten lägger sig då i posten som en länk. Du kan även välja att granska entiteten innan då väljer att lägga till den. Posten öppnas då i ny flik.  

**Skapa lokal entitet:**
Om du inte identifierar en relevant länkad entitet att lägga till i ditt sökresultat kan du istället “Skapa en lokal entitet”. Då skapas en lokal entitet som du kan redigera och göra länkbar. 

## Länka entiteter
Då det nya katalogiseringsverktyget bygger på länkad data är entiterna möjliga att länka samman mellan posterna. Länkfunktionen finns till höger av varje lokal entitet. Du får då upp en dialog där du först gör en sökning för att se om entiteten redan finns eller inte. Länkade entiteter visas som ett grönt chip och går att navigera vidare till. Se alltid till att spara dina ändringar innan du navigerar bort ifrån postens redigeringläge.  

### Ersätt lokal entitet eller, skapa och länka entitet
När du gjort din sökning kan du: 

**Ersätta lokal entitet:**
Om du får fram ett sökresultat där du identifierar en entitet att ersätta den lokala entiteten med, kan du välja “Ersätt lokal entitet” Det betyder att du ersätter all entitetsinformation som finns lokalt i entiteten med informationen i den länkade entiteten. Om du vill se den länkade posten i sin helhet, innan du avgör om du vill ersätta till den, kan du välja att “Granska”. Posten öppnas då i ny flik. 

**Skapa och länka entitet:** 
Om du inte identifierar relevant entitet att ersätta med, kan du istället “Skapa och länka entitet”. Det betyder att du skapar en länk av din lokala entitet. All information från denne följer då med och blir till en egen post med ett eget ID. Efter att ha sparat posten kan du gå in i länken och redigera den i den nyskapade posten.
